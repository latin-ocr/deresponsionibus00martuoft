45

 

exempla si requiraS, invenias ad nostrum locum illustrandum
aptissima in enumeratione septem ducum Ο. C. 1313—1322,
Eurip. Phoen. 119—192, 1104—1140. Nec enim· satis recte
Heimsoethius in primo loco solum matris nomen proponi,
ipsius autem hominis nomen paullo post sequi voluit, quem-
admodum Melanippus v. 388 Ἀστακοῦ τόκος, v. 395 autem
proprio nomine appelletur: nam nostro Ioco ne mater qui-
dem diserte nominata, sed obscure tantum descripta est.

Itaque restat, ut cum Weilio credamuS, poetam iuventute
et pulchritudine, tum fabulosa origine viri et rursus minis
eius ingentibus enarrandis expectationem spectatorum mo—
visse, cui deinde ipso nomine in fine afferendo egregie satis-
fecerit; qua ratione probata apparet, cur poeta totum ordi-
nem narrationis inverterit.

Atque haec defensio ordinis traditi non labefactatur
ultimis versibus tractandis: in quibus nomen Parthenopaei
ob insolentem secundae syllabae prosodiam ferri non posse
visum est. Qua de quaestione multa in utramque partem
dici possunt et dicta sunt: illinc analogiae severitas premi-
tur, hinc gravissimae causae afferuntur, cur analogia relicta
sit. Nam primum productio brevis syllabae non caret exem-
plis: m hac ipsa tragoedia v. 469 nomen Ἱππόμέδοντος pen-
themimerim occupat, quod exemplo Sophocleo Ἀλφὲσιβοίαν
firmat Priscianus a Ritschelio sane omni auctoritate spolia-
tus ; denique apud eundem Sophoclem Ai. 210 libri Τελεὺ-
ταντος pro dipodia anapaestica praebent. Nec ratio deest,
qua illam productionem excuseS, cum omnia exempla sint
nomina propria, omnia vocalem brevem ante liquidam con-
sonam vel σ producant 3 id quod etiam apud Homerum et in
dialectis factum esse nemo est quin sciat. Atque eandem
prosodiae inconstantiam ante aspiratas χ et φ, velut Aesch.
Choeph. 1046 φαιόχιτωνες et ante ρ deprendimus. Accedunt
denique causae rhetoricae et metricae, quarum alteras Her
mannus attulit El. D. M. p. 60 et in praefatione ad Euripidis
Bacchas p. XXVIII ‘quum orationis ea sit constans lex atque

