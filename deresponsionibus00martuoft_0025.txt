 

eisdem verbis antistropha respondet, metra tantum doch-
miaca exhibet, nihil continet praeter invocationem Apollinis;
altera et tertia, quarum prior et ipsa in priore parte eisdem
verbis iteratur ad dochmios adiungunt trimetrum, ab invo—
catione dei transeunt ad scelestam domum, quo Cassandra
ducatur abominandam3 quarta et quinta trimetrum doch-
miacis includentes caedem Agamemnonis augurantur3 in
sexta deinde et septima vateS, iam concidentibus *animis ad
verba chori attendens suam ipsius sortem deplorat dochmiis
binos trimetros subiciens Sed cum in summis egregia
aequabilitas et rerum et metricae compositionis servetur, in
parvis non vitatur discrepantia, ut proodi formam et senten-
tiam etiam in altero stropharum pari aliqua ex parte repeti
videamus, quae caussa fuisse videtur Ahrensio (de causis
quibusdam Aeschyli nondum satis emendati. progr. Ilfeld.
1832), ut proodo cum duabus strophis insequentibus con-
iuncta tria tantum corpora esse statueret. Nec vero quae
choro vel potius ex instituto Hermanni quattuordecim cho-
reutis tribuuntur, — nam coryphaei fuerunt quae antea in si-
lentem Cassandram dicta sunt, — eundem ordinem sequuntur
quam strophae Cassandrae. Nam postquam quattuor primas
strophas binis trimetris exceperunt, post quintam stropham
vaticiniis paullo clarioribus exterriti duobus trimetris doch—
miaca addunt, post sextam septimamque vatis iam sedatiore
animo fatum suum explicantis summo angore capti lyricis
tantum metris respondent. Sententiarum vero a choreutis
pronuntiatarum ordo plane abhorret a concinnitate, quam in
partibus Cassandrae admirati sumus: Choreutae enim modo
ad Cassandram se vertunt, modo inter se loquuntur3 modo
illius vaticinia inhibent, modo clarius sibi iubent explicari3
modo de vatis amentia, modo de metu suo queruntur. Sed
hanc quidem discrepantiam rectissime puto a poeta institu-
tam esse, ut animum divina arte inflammatum quasi certis
passibus ad finem progredi, mortales vero profanos secreta

illa et obscura non assequentes in tenebris errare fingeret.
o

